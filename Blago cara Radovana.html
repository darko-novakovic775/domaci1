<!DOCTYPE html>
<html>
<head>
    <meta charset="utf-8">
	<title>Blago Cara Radovana</title>
</head>
<body>
<img src="slika Jovan Dučić.jpg">
	<h1>Blago Cara Radovana</h1>
    <p>Car Radovan je car careva, vladar sudbine, gospodar sve-mira.<br> On nosi zlatnu sekiru na ramenu, jaše konja koji je beo i visok kao brdo pod snegom, i na  ruci drži buljinu sa ognjenim očima kako bi mogao noću videti pred sobom.<br> O njemu govore u mojoj zemlji samo ljudi koji su poludeli. <br> Ali su zatim u njega poverovali i svi mudraci. <br> Car Radovan ima  krunu od hartije i po plaštu ludačke praporce. Ima noge i ruke zelene kao trava, jer živi na kopnu i vodi.</p>
     Niko ne pamti njegovo poreklo, ni ime njegove porodice, niti zna za njegove prijatelje i neprijatelje. On prolazi kroz nebeski prostor kao crni oblak pun grmljavine, i po vodama kao brod koji gori.<br> Niko ne zna njegove bitke ni trijumfe, jer njegova moćnije nad vojskama, ni njegova slava u bojnim podvizima.<br> On carstvuje u miru svoje veličine i sunča se na suncu svoje snage i lepote. On se krije od svakog, a ipak svako ima njegovu sliku u očima i njegov glas u ušima. Gde su njegove palate i njegovi vrtovi? I gde su njegove bele žene, i njegovi brzi konji, i njegova svilena stada, i njegovi ljuti psi za stadima? <br>
     Čuvaju li njegova vrata ljudi ili zmajevi? <br> Samo ludaci, čiji je on jedini car i gospodar, samodržac i pokrovitelj,znaju puteve koji vode u njegovo carstvo, i znaju gde su mostovi preko kojih se prelazi u njegove pokrajine pune sjaja i pune muzike. Jer je ljudski um ograničen na ono što je video i čuo, a ludilo je jedino bezgranično slobodno od svih ledenih zakona svesti i saznanja. Sloboda, to je ludilo; i samo ludaci su slobodni.</p>
<a href="https://sr.wikipedia.org/sr/%D0%88%D0%BE%D0%B2%D0%B0%D0%BD_%D0%94%D1%83%D1%87%D0%B8%D1%9B">Jovan Dučić</a>

</body>
</html>